May 5, 2024 • 9 tweets • [Jakub_Kubajek/status/1787011586848145694](https://twitter.com/Jakub_Kubajek/status/1787011586848145694)
tags #warszawa #chopin

> [!summary] AI Summary
> - Zamknięcie Lotniska Chopina jest szansą dla Warszawy.
> - Plan zakłada wytworzenie wartości dodanej brutto o wartości 74 mld zł do 2050 roku.
> - Projekt ma wygenerować 17 mld zł dochodu dla sektora finansów publicznych.
> - Powstanie 14 tys. nowych miejsc pracy.
> - Realizacja idei miasta 5-minutowego, gdzie podstawowe usługi będą dostępne w 5 minut.
> - Grunty pozostaną w rękach publicznych.
> - Dokumenty pokazują potencjalne korzyści gospodarcze, w tym wartość dodaną brutto wynikającą z różnych efektów.
> - Nowa dzielnica będzie miała gęstą sieć komunikacyjną, drogi rowerowe, aktywne partery usługowe i dostępność zieleni.
> - Podkreśla się renaturalizację Potoku Służewieckiego, zachowanie miejskich mokradeł i korytarzy napowietrzających.
> - Przykłady wzorcowych dzielnic europejskich: Aspern Seestadt w Wiedniu, Messestadt Riem w Monachium, Berlin Tegel.
> - Tereny po Lotnisku Chopina mają pozostać w rękach publicznych, z możliwością etapowego zagospodarowania.
> - Starsze wersje dokumentów zakładały sprzedaż części gruntów deweloperom komercyjnym, ale celem jest generowanie korzyści społecznych i gospodarczych.
> - Konkluzja: Dokument przedstawia cele i ambicje jako koncepcje i możliwości, a nie ostateczne plany, z nadzieją na uzyskanie bardziej szczegółowych dokumentów od CPK.

Zamknięcie Lotniska Chopina to ogromna szansa dla Warszawy🔥
- 🚀 74 mld zł wytworzonej wartości dodanej brutto do 2050.
- 💰 17 mld zł dochodu sektora finansów publicznych.
- 💼 14 tys. nowych miejsc pracy.
- 🏡 Realizacja idei miasta 5-minutowego.
- 🇵🇱 Grunty pozostaną w rękach publicznych.

Ponad 2 miesiące temu złożyłem wniosek do CPK o dostęp do materiałów dotyczących planów zagospodarowania terenów po Lotnisku Chopina.

W końcu dostałem jeden, najkrótszy dokument podsumowujący cele i ambicje zabudowy terenów polotniskowych na Okęciu.

Dokument pokazuje, jak można zagospodarować tereny po Lotnisku Chopina oraz jak dużo zyskają na tym Warszawa i Polska.

Link do dokumentu znajduje się na końcu tej nitki, w której podsumowuję jego zawartość🧵

### Zyski gospodarcze

🔥 Do 2050 roku zagospodarowanie terenów po Lotnisku Chopina ma potencjał na wygenerowanie 74 mld zł wartości dodanej brutto dla gospodarki Warszawy, z czego 48 mld zł w czasie funkcjonowania nowej dzielnicy.

💰 Nowa dzielnica wygeneruje 14 tys. nowych miejsc pracy w Warszawie oraz przyniesie prawie 17 mld zł dodatkowego dochodu polskiemu sektorowi finansów publicznych do 2050 roku.

🔎 Wartość dodana brutto to suma efektów bezpośrednich, pośrednich, indukowanych i katalitycznych.

📈 Rozwój gospodarczy wynikający z inwestycji na terenach polotniskowych mógłby oddziaływać na wielu poziomach – od branży budowlanej (bezpośredni) oraz jej dostawców (pośredni), przez dodatkowo wygenerowaną konsumpcję pracowników wszystkich zaangażowanych branż (indukowany), po efekty ekonomiczne związane z funkcjonującą dzielnicą (katalityczny).

![Zyski gospodarcze](https://pbs.twimg.com/media/GMxXzl-XYAAbi2h.jpg)

### Miasto 5-minutowe

Nowa dzielnica może zostać zrealizowana według koncepcji miasta 5-minutowego, czyli tak, aby każdy mieszkaniec mógł dotrzeć w 5 minut do podstawowych usług publicznych i komercyjnych oraz komunikacji miejskiej.

Jak to zrobić?

![Gęsta sieć komunikacyjna](https://pbs.twimg.com/media/GMxYj_MXMAEHrzH.jpg)

- Gęsta sieć komunikacyjna – niewielkie kwartały – nie większe niż 100 x 200 m.
- Gęsta sieć dróg rowerowych i połączeń pieszych.
- Aktywne partery usługowe.
- Dostępność zieleni w postaci parków miejskich i kieszonkowych, zielonych skwerów.
- Zróżnicowane funkcje zabudowy w obrębie nowej dzielnicy:
  - Funkcje „codzienne” (mieszkania, biura, placówki edukacyjne, sklepy, przychodnie, parki i skwery etc.) rozdysponowane dość równomiernie w ramach mniejszych jednostek podziału.
  - Funkcje wyższego rzędu (np. hala sportowa, laboratorium naukowe) rozdysponowane w obrębie całości terenu.

### Miasto w harmonii z naturą

Dokument podkreśla szereg działań przyjaznych środowisku, które mogą zostać zrealizowane podczas zagospodarowania terenów polotniskowych.

- Renaturalizacja Potoku Służewieckiego
- Miejskie mokradła – zachowanie podmokłych terenów w celu umożliwienia naturalnej regulacji mikroklimatu.
- Zachowanie korytarzy napowietrzających Warszawę.
- Zazielenione przestrzenie publiczne, przeciwdziałające zjawisku wyspy ciepła.
- Nieużytki i rezerwy – celowe pozostawienie części terenu jako niezagospodarowanej i zarośniętej dziką roślinnością, np. łąką.

![Miasto w harmonii z naturą](https://pbs.twimg.com/media/GMxdukbW8AEwu3L.jpg)

### Wzorcowe Europejskie Dzielnice

W dokumencie podsumowano trzy referencyjne projekty zagospodarowania terenów polotniskowych w Europie.

Aspern Seestadt w WiedniuL
- Dzielnica dla ponad 25 tys. mieszkańców z 20 tys. miejsc pracy.
- Dwie trzecie zaplanowanych lokali ma spełniać cenowe standardy mieszkań socjalnych i być realizowanych przez podmioty społeczne lub deweloperów nastawionych na niskie stopy zwrotu z inwestycji.
- Wykorzystywanie prefabrykatów w celu przyśpieszenia budowy oraz zmniejszenia kosztów.

Messestadt Riem w MonachiumL
- Wielofunkcyjne dzielnica: mieszkania dla 16 tys. osób (100 ha), centrum targowe oraz biznesowo-konferencyjne (120 ha), część parkowo-leśna (220 ha).
- Zagospodarowanie oryginalnych elementów polotniczych.
- Skomunikowanie nowej dzielnicy z siecią metra.

Berlin Tegel:
- Centrum naukowo-badawcze – 20 tys. miejsc pracy.
- Dzielnica mieszkaniowa dla 10 tys. osób.
- Wykorzystanie istniejącej infrastruktury lotniska w celu stworzenia systemu ogrzewania dla powstającej dzielnicy.

![Wzorcowe Europejskie Dzielnice](https://pbs.twimg.com/media/GMxZamcWMAAIcnU.jpg)

### Realizacja inwestycji - majątek narodowy

Raport zakłada, że tereny po Lotnisku Chopina pozostaną w rękach publicznych.

Zarówno nadzorowanie, jak i projektowanie oraz realizacja poszczególnych elementów zagospodarowania terenów polotniskowych mogą być realizowane przez podmioty publiczne lub społeczne.

Dokument przewiduje możliwość etapowania zagospodarowania.

Tereny po Lotnisku Chopina mogą być potraktowane jako długofalowy „bank ziemi”, który umożliwi kolejnym pokoleniom decydowanie o zagospodarowaniu kolejnych etapów.

![Realizacja inwestycji - majątek narodowy](https://pbs.twimg.com/media/GMxZtMQWsAENHa6.jpg)

### Czy planowano wyprzedaż terenów Lotniska Chopina?

W starszej wersji dokumentu (1.3) z listopada 2022, którą udostępnili posłowie Szczerba i Joński w sierpniu 2023, rozdział na temat możliwych sposobów realizacji inwestycji miał inną treść niż wersja 1.5 z października 2023, którą otrzymałem.

W wersji 1.3 przewidywano, że finansowanie inwestycji publicznych w nowej dzielnicy może być zapewnione poprzez sprzedaż części gruntów lub nieruchomości deweloperom komercyjnym. Jednakże nie określono, jaki miałby być udział inwestycji publicznych, a jaki komercyjnych, ani jak dużo gruntów lub nieruchomości mogłoby być sprzedanych.

Warto jednocześnie zwrócić uwagę na to, że w wersji 1.3 podkreślono, że celem przedsięwzięcia jest generowanie korzyści społecznej i gospodarczej, w miejsce maksymalizacji zysku z intensywnej sprzedaży gruntów publicznych.

Napisano tam również, że publiczna własność gruntów inwestycyjnych pozwala na prowadzenie aktywnej polityki nieruchomościowej w miejsce biernej postawy sprowadzającej się do reagowania na działania komercyjnych inwestorów.

Innymi słowy, twierdzenia posłów o planach wyprzedaży terenu Lotniska Chopina były co najmniej naciągane.

Dokument w wersji 1.3 proponował rozwiązanie, w którym koszt netto inwestycji publicznych w obszarze nowej dzielnicy byłby zerowy. Czyli tak, żeby budżet nie był obciążony.

![Czy planowano wyprzedaż terenów Lotniska Chopina?](https://pbs.twimg.com/media/GMxZ0HwXwAAbT4Q.jpg)
### Szczerba i Joński o „wyprzedaży majątku

[Co z gruntami?](https://tvn24.pl/polska/poslowie-ko-michal-szczerba-i-dariusz-jonski-o-planach-likwidacji-i-wyprzedazy-terenu-lotniska-chopina-przez-pis-nowe-ustalenia-st7319152)

![Dokument CPK](https://pbs.twimg.com/media/GMxZ-itX0AEPcM8.jpg)

### Post Scriptum

Przedstawione cele i ambicje dla nowej dzielnicy to jedynie zbiór koncepcji oraz możliwości.

Mam nadzieję, że otrzymam od CPK również bardziej szczegółowe dokumenty, o które wnioskowałem.

- [Cele i ambicje projektowe v. 1.5](https://drive.google.com/file/d/1PJVHK54f1cCSM-t-9Dcy6WRJoNMAAzbJ/view?usp=drivesdk)
- [Dokument w wersji 1.3](https://t.co/xy2BoeT9TW)
- [Wniosek o dostęp do projektów zagospodarowania terenów po Lotnisku Chopina](https://twitter.com/Jakub_Kubajek/status/1762215365583516060)

![Post Scriptum](https://pbs.twimg.com/media/GMxaU0sWwAAQvnj.jpg)
